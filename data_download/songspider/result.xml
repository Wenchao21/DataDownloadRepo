<?xml version="1.0" encoding="utf-8"?>
<items>
<item><poetry_name>水调歌头·明月几时有</poetry_name><author_decade>宋代</author_decade><author_name>苏轼</author_name><poetry_comments>
丙辰中秋，欢饮达旦，大醉，作此篇，兼怀子由。
明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间？(何似 一作：何时；又恐 一作：惟 / 唯恐)转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。(长向 一作：偏向)
</poetry_comments></item>
<item><poetry_name>将进酒</poetry_name><author_decade>唐代</author_decade><author_name>李白</author_name><poetry_comments>
君不见，黄河之水天上来，奔流到海不复回。君不见，高堂明镜悲白发，朝如青丝暮成雪。人生得意须尽欢，莫使金樽空对月。天生我材必有用，千金散尽还复来。烹羊宰牛且为乐，会须一饮三百杯。岑夫子，丹丘生，将进酒，杯莫停。与君歌一曲，请君为我倾耳听。(倾耳听 一作：侧耳听)钟鼓馔玉不足贵，但愿长醉不复醒。(不足贵 一作：何足贵；不复醒 一作：不愿醒/不用醒)古来圣贤皆寂寞，惟有饮者留其名。(古来 一作：自古；惟 通：唯)陈王昔时宴平乐，斗酒十千恣欢谑。主人何为言少钱，径须沽取对君酌。五花马，千金裘，呼儿将出换美酒，与尔同销万古愁。
</poetry_comments></item>
<item><poetry_name>桃花源记</poetry_name><author_decade>魏晋</author_decade><author_name>陶渊明</author_name><poetry_comments>
　　晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷，渔人甚异之。复前行，欲穷其林。
　　林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。
　　见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”(间隔 一作：隔绝)
　　既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。
　　南阳刘子骥，高尚士也，闻之，欣然规往。未果，寻病终，后遂无问津者。
</poetry_comments></item>
<item><poetry_name>陋室铭</poetry_name><author_decade>唐代</author_decade><author_name>刘禹锡</author_name><poetry_comments>
山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？
</poetry_comments></item>
<item><poetry_name>爱莲说</poetry_name><author_decade>宋代</author_decade><author_name>周敦颐</author_name><poetry_comments>
　　水陆草木之花，可爱者甚蕃。晋陶渊明独爱菊。自李唐来，世人甚爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。(甚爱 一作：盛爱)
　　予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人?牡丹之爱，宜乎众矣!
</poetry_comments></item>
<item><poetry_name>沁园春·雪</poetry_name><author_decade>近代</author_decade><author_name>毛泽东</author_name><poetry_comments>
北国风光，千里冰封，万里雪飘。望长城内外，惟余莽莽；大河上下，顿失滔滔。(余 通：馀)山舞银蛇，原驰蜡象，欲与天公试比高。(原驰 原作：原驱)须晴日，看红装素裹，分外妖娆。(红装 一作：银装)江山如此多娇，引无数英雄竞折腰。惜秦皇汉武，略输文采；唐宗宋祖，稍逊风骚。一代天骄，成吉思汗，只识弯弓射大雕。俱往矣，数风流人物，还看今朝。
</poetry_comments></item>
<item><poetry_name>满江红·写怀</poetry_name><author_decade>宋代</author_decade><author_name>岳飞</author_name><poetry_comments>
怒发冲冠，凭栏处、潇潇雨歇。抬望眼，仰天长啸，壮怀激烈。三十功名尘与土，八千里路云和月。莫等闲，白了少年头，空悲切！(栏 通：阑)靖康耻，犹未雪。臣子恨，何时灭！驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。(壮志 一作：壮士；兰山缺 一作：兰山阙) 
</poetry_comments></item>
<item><poetry_name>元日</poetry_name><author_decade>宋代</author_decade><author_name>王安石</author_name><poetry_comments>
爆竹声中一岁除，春风送暖入屠苏。千门万户曈曈日，总把新桃换旧符。
</poetry_comments></item>
<item><poetry_name>木兰诗 / 木兰辞</poetry_name><author_decade>南北朝</author_decade><author_name>佚名</author_name><poetry_comments>
　　唧唧复唧唧，木兰当户织。不闻机杼声，惟闻女叹息。(惟闻 通：唯)问女何所思，问女何所忆。女亦无所思，女亦无所忆。昨夜见军帖，可汗大点兵，军书十二卷，卷卷有爷名。阿爷无大儿，木兰无长兄，愿为市鞍马，从此替爷征。(惟闻 通：唯)
　　东市买骏马，西市买鞍鞯，南市买辔头，北市买长鞭。旦辞爷娘去，暮宿黄河边，不闻爷娘唤女声，但闻黄河流水鸣溅溅。旦辞黄河去，暮至黑山头，不闻爷娘唤女声，但闻燕山胡骑鸣啾啾。
　　万里赴戎机，关山度若飞。朔气传金柝，寒光照铁衣。将军百战死，壮士十年归。
　　归来见天子，天子坐明堂。策勋十二转，赏赐百千强。可汗问所欲，木兰不用尚书郎，愿驰千里足，送儿还故乡。(一作：愿借明驼千里足)
　　爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。开我东阁门，坐我西阁床，脱我战时袍，著我旧时裳。当窗理云鬓，对镜帖花黄。出门看火伴，火伴皆惊忙：同行十二年，不知木兰是女郎。（帖 通：贴；惊忙 一作：惶；惶 火伴 通：伙）
　　雄兔脚扑朔，雌兔眼迷离；双兔傍地走，安能辨我是雄雌？
</poetry_comments></item>
<item><poetry_name>春望</poetry_name><author_decade>唐代</author_decade><author_name>杜甫</author_name><poetry_comments>
国破山河在，城春草木深。感时花溅泪，恨别鸟惊心。烽火连三月，家书抵万金。白头搔更短，浑欲不胜簪。
</poetry_comments></item>
<item><poetry_name>卜算子·咏梅</poetry_name><author_decade>近代</author_decade><author_name>毛泽东</author_name><poetry_comments>
读陆游咏梅词，反其意而用之。
风雨送春归，飞雪迎春到。已是悬崖百丈冰，犹有花枝俏。俏也不争春，只把春来报。待到山花烂漫时，她在丛中笑。
</poetry_comments></item>
<item><poetry_name>岳阳楼记</poetry_name><author_decade>宋代</author_decade><author_name>范仲淹</author_name><poetry_comments>
　　庆历四年春，滕子京谪守巴陵郡。越明年，政通人和，百废具兴。乃重修岳阳楼，增其旧制，刻唐贤今人诗赋于其上。属予作文以记之。(具 通：俱)
　　予观夫巴陵胜状，在洞庭一湖。衔远山，吞长江，浩浩汤汤，横无际涯；朝晖夕阴，气象万千。此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎?
　　若夫霪雨霏霏，连月不开，阴风怒号，浊浪排空；日星隐曜，山岳潜形；商旅不行，樯倾楫摧；薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。(隐曜 一作：隐耀；霪雨 通：淫雨)
　　至若春和景明，波澜不惊，上下天光，一碧万顷；沙鸥翔集，锦鳞游泳；岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。
　　嗟夫！予尝求古仁人之心，或异二者之为，何哉？不以物喜，不以己悲；居庙堂之高则忧其民；处江湖之远则忧其君。是进亦忧，退亦忧。然则何时而乐耶？其必曰：“先天下之忧而忧，后天下之乐而乐”乎。噫！微斯人，吾谁与归？
　　时六年九月十五日。
</poetry_comments></item>
<item><poetry_name>长恨歌</poetry_name><author_decade>唐代</author_decade><author_name>白居易</author_name><poetry_comments>
汉皇重色思倾国，御宇多年求不得。杨家有女初长成，养在深闺人未识。天生丽质难自弃，一朝选在君王侧。回眸一笑百媚生，六宫粉黛无颜色。春寒赐浴华清池，温泉水滑洗凝脂。侍儿扶起娇无力，始是新承恩泽时。云鬓花颜金步摇，芙蓉帐暖度春宵。春宵苦短日高起，从此君王不早朝。
承欢侍宴无闲暇，春从春游夜专夜。后宫佳丽三千人，三千宠爱在一身。金屋妆成娇侍夜，玉楼宴罢醉和春。姊妹弟兄皆列土，可怜光彩生门户。遂令天下父母心，不重生男重生女。骊宫高处入青云，仙乐风飘处处闻。缓歌慢舞凝丝竹，尽日君王看不足。渔阳鼙鼓动地来，惊破霓裳羽衣曲。
九重城阙烟尘生，千乘万骑西南行。翠华摇摇行复止，西出都门百余里。六军不发无奈何，宛转蛾眉马前死。花钿委地无人收，翠翘金雀玉搔头。君王掩面救不得，回看血泪相和流。黄埃散漫风萧索，云栈萦纡登剑阁。峨嵋山下少人行，旌旗无光日色薄。蜀江水碧蜀山青，圣主朝朝暮暮情。
行宫见月伤心色，夜雨闻铃肠断声。天旋地转回龙驭，到此踌躇不能去。马嵬坡下泥土中，不见玉颜空死处。君臣相顾尽沾衣，东望都门信马归。归来池苑皆依旧，太液芙蓉未央柳。芙蓉如面柳如眉，对此如何不泪垂。春风桃李花开日，秋雨梧桐叶落时。西宫南内多秋草，落叶满阶红不扫。(花开日 一作：花开夜；南内 一作：南苑)
梨园弟子白发新，椒房阿监青娥老。夕殿萤飞思悄然，孤灯挑尽未成眠。迟迟钟鼓初长夜，耿耿星河欲曙天。鸳鸯瓦冷霜华重，翡翠衾寒谁与共。悠悠生死别经年，魂魄不曾来入梦。临邛道士鸿都客，能以精诚致魂魄。为感君王辗转思，遂教方士殷勤觅。排空驭气奔如电，升天入地求之遍。
上穷碧落下黄泉，两处茫茫皆不见。忽闻海上有仙山，山在虚无缥渺间。楼阁玲珑五云起，其中绰约多仙子。中有一人字太真，雪肤花貌参差是。金阙西厢叩玉扃，转教小玉报双成。闻道汉家天子使，九华帐里梦魂惊。揽衣推枕起徘徊，珠箔银屏迤逦开。云鬓半偏新睡觉，花冠不整下堂来。
风吹仙袂飘飘举，犹似霓裳羽衣舞。玉容寂寞泪阑干，梨花一枝春带雨。(阑 通：栏；飘飘 一作：飘飖)含情凝睇谢君王，一别音容两渺茫。昭阳殿里恩爱绝，蓬莱宫中日月长。回头下望人寰处，不见长安见尘雾。惟将旧物表深情，钿合金钗寄将去。钗留一股合一扇，钗擘黄金合分钿。但教心似金钿坚，天上人间会相见。
临别殷勤重寄词，词中有誓两心知。七月七日长生殿，夜半无人私语时。在天愿作比翼鸟，在地愿为连理枝。天长地久有时尽，此恨绵绵无绝期。
</poetry_comments></item>
<item><poetry_name>醉翁亭记</poetry_name><author_decade>宋代</author_decade><author_name>欧阳修</author_name><poetry_comments>
　　环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺而泻出于两峰之间者，酿泉也。峰回路转，有亭翼然临于泉上者，醉翁亭也。作亭者谁？山之僧智仙也。名之者谁？太守自谓也。太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。
　　若夫日出而林霏开，云归而岩穴暝，晦明变化者，山间之朝暮也。野芳发而幽香，佳木秀而繁阴，风霜高洁，水落而石出者，山间之四时也。朝而往，暮而归，四时之景不同，而乐亦无穷也。
　　至于负者歌于途，行者休于树，前者呼，后者应，伛偻提携，往来而不绝者，滁人游也。临溪而渔，溪深而鱼肥。酿泉为酒，泉香而酒洌；山肴野蔌，杂然而前陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。
　　已而夕阳在山，人影散乱，太守归而宾客从也。树林阴翳，鸣声上下，游人去而禽鸟乐也。然而禽鸟知山林之乐，而不知人之乐；人知从太守游而乐，而不知太守之乐其乐也。醉能同其乐，醒能述以文者，太守也。太守谓谁？庐陵欧阳修也。
</poetry_comments></item>
<item><poetry_name>关雎</poetry_name><author_decade>先秦</author_decade><author_name>佚名</author_name><poetry_comments>
关关雎鸠，在河之洲。窈窕淑女，君子好逑。参差荇菜，左右流之。窈窕淑女，寤寐求之。求之不得，寤寐思服。悠哉悠哉，辗转反侧。参差荇菜，左右采之。窈窕淑女，琴瑟友之。参差荇菜，左右芼之。窈窕淑女，钟鼓乐之。
</poetry_comments></item>
<item><poetry_name>小石潭记</poetry_name><author_decade>唐代</author_decade><author_name>柳宗元</author_name><poetry_comments>
　　从小丘西行百二十步，隔篁竹，闻水声，如鸣珮环，心乐之。伐竹取道，下见小潭，水尤清冽。全石以为底，近岸，卷石底以出，为坻，为屿，为嵁，为岩。青树翠蔓，蒙络摇缀，参差披拂。(珮 通：佩)
　　潭中鱼可百许头，皆若空游无所依。日光下澈，影布石上，佁然不动；俶尔远逝，往来翕忽。似与游者相乐。(下澈 一作：下彻)
　　潭西南而望，斗折蛇行，明灭可见。其岸势犬牙差互，不可知其源。
　　坐潭上，四面竹树环合，寂寥无人，凄神寒骨，悄怆幽邃。以其境过清，不可久居，乃记之而去。
　　同游者：吴武陵，龚古，余弟宗玄。隶而从者，崔氏二小生：曰恕己，曰奉壹。
</poetry_comments></item>
<item><poetry_name>清明</poetry_name><author_decade>唐代</author_decade><author_name>杜牧</author_name><poetry_comments>
清明时节雨纷纷，路上行人欲断魂。借问酒家何处有，牧童遥指杏花村。
</poetry_comments></item>
<item><poetry_name>静夜思</poetry_name><author_decade>唐代</author_decade><author_name>李白</author_name><poetry_comments>
床前明月光，疑是地上霜。举头望明月，低头思故乡。
</poetry_comments></item>
<item><poetry_name>春日</poetry_name><author_decade>宋代</author_decade><author_name>朱熹</author_name><poetry_comments>
胜日寻芳泗水滨，无边光景一时新。等闲识得东风面，万紫千红总是春。
</poetry_comments></item>
<item><poetry_name>天净沙·秋思</poetry_name><author_decade>元代</author_decade><author_name>马致远</author_name><poetry_comments>
枯藤老树昏鸦，小桥流水人家，古道西风瘦马。夕阳西下，断肠人在天涯。
</poetry_comments></item>
<item><poetry_name>念奴娇·赤壁怀古</poetry_name><author_decade>宋代</author_decade><author_name>苏轼</author_name><poetry_comments>
大江东去，浪淘尽，千古风流人物。故垒西边，人道是，三国周郎赤壁。乱石穿空，惊涛拍岸，卷起千堆雪。江山如画，一时多少豪杰。遥想公瑾当年，小乔初嫁了，雄姿英发。羽扇纶巾，谈笑间，樯橹灰飞烟灭。(樯橹 一作：强虏)故国神游，多情应笑我，早生华发。人生如梦，一尊还酹江月。(人生 一作：人间；尊 通：樽)
</poetry_comments></item>
<item><poetry_name>卜算子·咏梅</poetry_name><author_decade>宋代</author_decade><author_name>陆游</author_name><poetry_comments>
驿外断桥边，寂寞开无主。已是黄昏独自愁，更著风和雨。 无意苦争春，一任群芳妒。零落成泥碾作尘，只有香如故。
</poetry_comments></item>
<item><poetry_name>蒹葭</poetry_name><author_decade>先秦</author_decade><author_name>佚名</author_name><poetry_comments>
蒹葭苍苍，白露为霜。所谓伊人，在水一方。溯洄从之，道阻且长。溯游从之，宛在水中央。蒹葭萋萋，白露未晞。所谓伊人，在水之湄。溯洄从之，道阻且跻。溯游从之，宛在水中坻。蒹葭采采，白露未已。所谓伊人，在水之涘。溯洄从之，道阻且右。溯游从之，宛在水中沚。
</poetry_comments></item>
<item><poetry_name>声声慢·寻寻觅觅</poetry_name><author_decade>宋代</author_decade><author_name>李清照</author_name><poetry_comments>
寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急？雁过也，正伤心，却是旧时相识。满地黄花堆积。憔悴损，如今有谁堪摘？守着窗儿，独自怎生得黑？梧桐更兼细雨，到黄昏、点点滴滴。这次第，怎一个愁字了得！（守着窗儿 一作：守著窗儿）
</poetry_comments></item>
<item><poetry_name>茅屋为秋风所破歌</poetry_name><author_decade>唐代</author_decade><author_name>杜甫</author_name><poetry_comments>
八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。南村群童欺我老无力，忍能对面为盗贼，公然抱茅入竹去。唇焦口燥呼不得，归来倚杖自叹息。俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻?安得广厦千万间，大庇天下寒士俱欢颜，风雨不动安如山。呜呼！何时眼前突兀见此屋，吾庐独破受冻死亦足！(死亦足 一作：死意足）
</poetry_comments></item>
<item><poetry_name>虞美人·春花秋月何时了</poetry_name><author_decade>五代</author_decade><author_name>李煜</author_name><poetry_comments>
春花秋月何时了？往事知多少。小楼昨夜又东风，故国不堪回首月明中。雕栏玉砌应犹在，只是朱颜改。问君能有几多愁？恰似一江春水向东流。(雕栏 通：阑)
</poetry_comments></item>
<item><poetry_name>三峡</poetry_name><author_decade>南北朝</author_decade><author_name>郦道元</author_name><poetry_comments>
　　自三峡七百里中，两岸连山，略无阙处。重岩叠嶂，隐天蔽日。自非亭午夜分，不见曦月。(阙 通：缺；重岩 一作：重峦)
　　至于夏水襄陵，沿溯阻绝。或王命急宣，有时朝发白帝，暮到江陵，其间千二百里，虽乘奔御风，不以疾也。(溯 同：泝；暮到 一作：暮至)
　　春冬之时，则素湍绿潭，回清倒影。绝巘多生怪柏，悬泉瀑布，飞漱其间，清荣峻茂，良多趣味。(巘 一作：山献)
　　每至晴初霜旦，林寒涧肃，常有高猿长啸，属引凄异，空谷传响，哀转久绝。故渔者歌曰：“巴东三峡巫峡长，猿鸣三声泪沾裳。”
</poetry_comments></item>
<item><poetry_name>过零丁洋</poetry_name><author_decade>宋代</author_decade><author_name>文天祥</author_name><poetry_comments>
辛苦遭逢起一经，干戈寥落四周星。山河破碎风飘絮，身世浮沉雨打萍。惶恐滩头说惶恐，零丁洋里叹零丁。人生自古谁无死？留取丹心照汗青。
</poetry_comments></item>
<item><poetry_name>白雪歌送武判官归京</poetry_name><author_decade>唐代</author_decade><author_name>岑参</author_name><poetry_comments>
北风卷地白草折，胡天八月即飞雪。忽如一夜春风来，千树万树梨花开。散入珠帘湿罗幕，狐裘不暖锦衾薄。将军角弓不得控，都护铁衣冷难着。(难着 一作：犹著)瀚海阑干百丈冰，愁云惨淡万里凝。中军置酒饮归客，胡琴琵琶与羌笛。纷纷暮雪下辕门，风掣红旗冻不翻。轮台东门送君去，去时雪满天山路。山回路转不见君，雪上空留马行处。
</poetry_comments></item>
<item><poetry_name>春江花月夜</poetry_name><author_decade>唐代</author_decade><author_name>张若虚</author_name><poetry_comments>
春江潮水连海平，海上明月共潮生。滟滟随波千万里，何处春江无月明!江流宛转绕芳甸，月照花林皆似霰;空里流霜不觉飞，汀上白沙看不见。江天一色无纤尘，皎皎空中孤月轮。江畔何人初见月？江月何年初照人？人生代代无穷已，江月年年望相似。(望相似 一作：只相似)不知江月待何人，但见长江送流水。白云一片去悠悠，青枫浦上不胜愁。谁家今夜扁舟子？何处相思明月楼？可怜楼上月徘徊，应照离人妆镜台。玉户帘中卷不去，捣衣砧上拂还来。此时相望不相闻，愿逐月华流照君。鸿雁长飞光不度，鱼龙潜跃水成文。昨夜闲潭梦落花，可怜春半不还家。江水流春去欲尽，江潭落月复西斜。斜月沉沉藏海雾，碣石潇湘无限路。不知乘月几人归，落月摇情满江树。(落月 一作：落花)
</poetry_comments></item>
<item><poetry_name>青玉案·元夕</poetry_name><author_decade>宋代</author_decade><author_name>辛弃疾</author_name><poetry_comments>
东风夜放花千树。更吹落、星如雨。宝马雕车香满路。凤箫声动，玉壶光转，一夜鱼龙舞。 蛾儿雪柳黄金缕。笑语盈盈暗香去。众里寻他千百度。蓦然回首，那人却在，灯火阑珊处。
</poetry_comments></item>
<item><poetry_name>破阵子·为陈同甫赋壮词以寄之</poetry_name><author_decade>宋代</author_decade><author_name>辛弃疾</author_name><poetry_comments>
醉里挑灯看剑，梦回吹角连营。八百里分麾下炙，五十弦翻塞外声。沙场秋点兵。马作的卢飞快，弓如霹雳弦惊。了却君王天下事，赢得生前身后名。可怜白发生！
</poetry_comments></item>
<item><poetry_name>芙蓉楼送辛渐</poetry_name><author_decade>唐代</author_decade><author_name>王昌龄</author_name><poetry_comments>
寒雨连江夜入吴，平明送客楚山孤。洛阳亲友如相问，一片冰心在玉壶。
</poetry_comments></item>
<item><poetry_name>咏柳 / 柳枝词</poetry_name><author_decade>唐代</author_decade><author_name>贺知章</author_name><poetry_comments>
碧玉妆成一树高，万条垂下绿丝绦。不知细叶谁裁出，二月春风似剪刀。
</poetry_comments></item>
<item><poetry_name>小池</poetry_name><author_decade>宋代</author_decade><author_name>杨万里</author_name><poetry_comments>
泉眼无声惜细流，树阴照水爱晴柔。小荷才露尖尖角，早有蜻蜓立上头。
</poetry_comments></item>
<item><poetry_name>钱塘湖春行</poetry_name><author_decade>唐代</author_decade><author_name>白居易</author_name><poetry_comments>
孤山寺北贾亭西，水面初平云脚低。几处早莺争暖树，谁家新燕啄春泥。乱花渐欲迷人眼，浅草才能没马蹄。最爱湖东行不足，绿杨阴里白沙堤。
</poetry_comments></item>
<item><poetry_name>与朱元思书</poetry_name><author_decade>南北朝</author_decade><author_name>吴均</author_name><poetry_comments>
　　风烟俱净，天山共色。从流飘荡，任意东西。自富阳至桐庐一百许里，奇山异水，天下独绝。
　　水皆缥碧，千丈见底。游鱼细石，直视无碍。急湍甚箭，猛浪若奔。
　　夹岸高山，皆生寒树，负势竞上，互相轩邈，争高直指，千百成峰。泉水激石，泠泠作响；好鸟相鸣，嘤嘤成韵。蝉则千转不穷，猿则百叫无绝。鸢飞戾天者，望峰息心；经纶世务者，窥谷忘反。横柯上蔽，在昼犹昏；疏条交映，有时见日。
</poetry_comments></item>
<item><poetry_name>步出夏门行·观沧海</poetry_name><author_decade>两汉</author_decade><author_name>曹操</author_name><poetry_comments>
东临碣石，以观沧海。水何澹澹，山岛竦峙。树木丛生，百草丰茂。秋风萧瑟，洪波涌起。日月之行，若出其中；星汉灿烂，若出其里。幸甚至哉，歌以咏志。
</poetry_comments></item>
<item><poetry_name>曹刿论战</poetry_name><author_decade>先秦</author_decade><author_name>左丘明</author_name><poetry_comments>
　　十年春，齐师伐我。公将战。曹刿请见。其乡人曰：“肉食者谋之，又何间焉？”刿曰：“肉食者鄙，未能远谋。”乃入见。问：“何以战？”公曰：“衣食所安，弗敢专也，必以分人。”对曰：“小惠未徧，民弗从也。”公曰：“牺牲玉帛，弗敢加也，必以信。”对曰：“小信未孚，神弗福也。”公曰：“小大之狱，虽不能察，必以情。”对曰：“忠之属也。可以一战。战则请从。”（徧 同：遍)
　　公与之乘，战于长勺。公将鼓之。刿曰：“未可。”齐人三鼓。刿曰：“可矣。”齐师败绩。公将驰之。刿曰：“未可。”下视其辙，登轼而望之，曰：“可矣。”遂逐齐师。
　　既克，公问其故。对曰：“夫战，勇气也。一鼓作气，再而衰，三而竭。彼竭我盈，故克之，夫大国，难测也，惧有伏焉。吾视其辙乱，望其旗靡，故逐之。”
</poetry_comments></item>
<item><poetry_name>江城子·乙卯正月二十日夜记梦</poetry_name><author_decade>宋代</author_decade><author_name>苏轼</author_name><poetry_comments>
十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。(肠断 一作：断肠)
</poetry_comments></item>
<item><poetry_name>春夜喜雨</poetry_name><author_decade>唐代</author_decade><author_name>杜甫</author_name><poetry_comments>
好雨知时节，当春乃发生。随风潜入夜，润物细无声。野径云俱黑，江船火独明。晓看红湿处，花重锦官城。
</poetry_comments></item>
<item><poetry_name>西江月·夜行黄沙道中</poetry_name><author_decade>宋代</author_decade><author_name>辛弃疾</author_name><poetry_comments>
明月别枝惊鹊，清风半夜鸣蝉。稻花香里说丰年，听取蛙声一片。 七八个星天外，两三点雨山前。旧时茅店社林边，路转溪桥忽见。(溪桥 一作：溪头)
</poetry_comments></item>
<item><poetry_name>武陵春·春晚</poetry_name><author_decade>宋代</author_decade><author_name>李清照</author_name><poetry_comments>
风住尘香花已尽，日晚倦梳头。物是人非事事休，欲语泪先流。闻说双溪春尚好，也拟泛轻舟。只恐双溪舴艋舟，载不动许多愁。
</poetry_comments></item>
<item><poetry_name>游子吟</poetry_name><author_decade>唐代</author_decade><author_name>孟郊</author_name><poetry_comments>
慈母手中线，游子身上衣。临行密密缝，意恐迟迟归。谁言寸草心，报得三春晖。
</poetry_comments></item>
<item><poetry_name>滕王阁序</poetry_name><author_decade>唐代</author_decade><author_name>王勃</author_name><poetry_comments>
　　豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。(豫章故郡 一作：南昌故郡)
　　时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子之长洲，得仙人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。（层峦 一作：层台；即冈 一作：列冈；仙人 一作：天人；飞阁流丹 一作：飞阁翔丹）
　　披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰迷津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。(轴 通：舳；迷津 一作：弥津；云销雨霁，彩彻区明 一作：虹销雨霁，彩彻云衢)
　　遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍而不见，奉宣室以何年？(遥襟甫畅 一作：遥吟俯畅)
　　嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！(见机 一作：安贫)
　　勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？
　　呜乎！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔：　　滕王高阁临江渚，佩玉鸣鸾罢歌舞。　　画栋朝飞南浦云，珠帘暮卷西山雨。　　闲云潭影日悠悠，物换星移几度秋。　　阁中帝子今何在？槛外长江空自流。
</poetry_comments></item>
<item><poetry_name>嫦娥</poetry_name><author_decade>唐代</author_decade><author_name>李商隐</author_name><poetry_comments>
云母屏风烛影深，长河渐落晓星沉。嫦娥应悔偷灵药，碧海青天夜夜心。
</poetry_comments></item>
<item><poetry_name>梅花 / 梅</poetry_name><author_decade>宋代</author_decade><author_name>王安石</author_name><poetry_comments>
墙角数枝梅，凌寒独自开。遥知不是雪，为有暗香来。
</poetry_comments></item>
<item><poetry_name>游山西村</poetry_name><author_decade>宋代</author_decade><author_name>陆游</author_name><poetry_comments>
莫笑农家腊酒浑，丰年留客足鸡豚。山重水复疑无路，柳暗花明又一村。箫鼓追随春社近，衣冠简朴古风存。从今若许闲乘月，拄杖无时夜叩门。
</poetry_comments></item>
<item><poetry_name>黄鹤楼送孟浩然之广陵</poetry_name><author_decade>唐代</author_decade><author_name>李白</author_name><poetry_comments>
故人西辞黄鹤楼，烟花三月下扬州。孤帆远影碧空尽，唯见长江天际流。 (唯 通：惟)

</poetry_comments></item>
<item><poetry_name>伤仲永</poetry_name><author_decade>宋代</author_decade><author_name>王安石</author_name><poetry_comments>
　　金溪民方仲永，世隶耕。仲永生五年，未尝识书具，忽啼求之。父异焉，借旁近与之，即书诗四句，并自为其名。其诗以养父母、收族为意，传一乡秀才观之。自是指物作诗立就，其文理皆有可观者。邑人奇之，稍稍宾客其父，或以钱币乞之。父利其然也，日扳仲永环谒于邑人，不使学。
　　余闻之也久。明道中，从先人还家，于舅家见之，十二三矣。令作诗，不能称前时之闻。又七年，还自扬州，复到舅家问焉。曰：“泯然众人矣。”
　　王子曰：仲永之通悟，受之天也。其受之天也，贤于材人远矣。卒之为众人，则其受于人者不至也。彼其受之天也，如此其贤也，不受之人，且为众人；今夫不受之天，固众人，又不受之人，得为众人而已耶？
</poetry_comments></item>
<item><poetry_name>渔家傲·秋思</poetry_name><author_decade>宋代</author_decade><author_name>范仲淹</author_name><poetry_comments>
塞下秋来风景异，衡阳雁去无留意。四面边声连角起，千嶂里，长烟落日孤城闭。浊酒一杯家万里，燕然未勒归无计。羌管悠悠霜满地，人不寐，将军白发征夫泪。
</poetry_comments></item>
<item><poetry_name>秋词</poetry_name><author_decade>唐代</author_decade><author_name>刘禹锡</author_name><poetry_comments>
自古逢秋悲寂寥，我言秋日胜春朝。晴空一鹤排云上，便引诗情到碧霄。
</poetry_comments></item>
<item><poetry_name>江雪</poetry_name><author_decade>唐代</author_decade><author_name>柳宗元</author_name><poetry_comments>
千山鸟飞绝，万径人踪灭。孤舟蓑笠翁，独钓寒江雪。
</poetry_comments></item>
<item><poetry_name>无题·相见时难别亦难</poetry_name><author_decade>唐代</author_decade><author_name>李商隐</author_name><poetry_comments>
相见时难别亦难，东风无力百花残。春蚕到死丝方尽，蜡炬成灰泪始干。晓镜但愁云鬓改，夜吟应觉月光寒。蓬山此去无多路，青鸟殷勤为探看。(蓬山 一作：蓬莱)
</poetry_comments></item>
<item><poetry_name>望岳</poetry_name><author_decade>唐代</author_decade><author_name>杜甫</author_name><poetry_comments>
岱宗夫如何？齐鲁青未了。造化钟神秀，阴阳割昏晓。荡胸生曾云，决眦入归鸟。( 曾 通：层)会当凌绝顶，一览众山小。
</poetry_comments></item>
<item><poetry_name>沁园春·长沙</poetry_name><author_decade>现代</author_decade><author_name>毛泽东</author_name><poetry_comments>
独立寒秋，湘江北去，橘子洲头。看万山红遍，层林尽染；漫江碧透，百舸争流。鹰击长空，鱼翔浅底，万类霜天竞自由。怅寥廓，问苍茫大地，谁主沉浮？携来百侣曾游，忆往昔峥嵘岁月稠。恰同学少年，风华正茂；书生意气，挥斥方遒。指点江山，激扬文字，粪土当年万户侯。 曾记否，到中流击水，浪遏飞舟？
</poetry_comments></item>
<item><poetry_name>行路难·其一</poetry_name><author_decade>唐代</author_decade><author_name>李白</author_name><poetry_comments>
金樽清酒斗十千，玉盘珍羞直万钱。(羞 通：馐；直 通：值)停杯投箸不能食，拔剑四顾心茫然。欲渡黄河冰塞川，将登太行雪满山。(雪满山 一作：雪暗天)闲来垂钓碧溪上，忽复乘舟梦日边。(碧 一作：坐)行路难！行路难！多歧路，今安在？长风破浪会有时，直挂云帆济沧海。
</poetry_comments></item>
<item><poetry_name>浣溪沙·游蕲水清泉寺</poetry_name><author_decade>宋代</author_decade><author_name>苏轼</author_name><poetry_comments>
游蕲水清泉寺，寺临兰溪，溪水西流。
山下兰芽短浸溪，松间沙路净无泥，潇潇暮雨子规啼。(潇潇 一作：萧萧)谁道人生无再少？门前流水尚能西！休将白发唱黄鸡。
</poetry_comments></item>
<item><poetry_name>绝句</poetry_name><author_decade>唐代</author_decade><author_name>杜甫</author_name><poetry_comments>
两个黄鹂鸣翠柳，一行白鹭上青天。窗含西岭千秋雪，门泊东吴万里船。
</poetry_comments></item>
<item><poetry_name>山居秋暝</poetry_name><author_decade>唐代</author_decade><author_name>王维</author_name><poetry_comments>
空山新雨后，天气晚来秋。明月松间照，清泉石上流。竹喧归浣女，莲动下渔舟。随意春芳歇，王孙自可留。
</poetry_comments></item>
<item><poetry_name>雨霖铃·寒蝉凄切</poetry_name><author_decade>宋代</author_decade><author_name>柳永</author_name><poetry_comments>
寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。念去去，千里烟波，暮霭沉沉楚天阔。多情自古伤离别，更那堪，冷落清秋节！今宵酒醒何处？杨柳岸，晓风残月。此去经年，应是良辰好景虚设。便纵有千种风情，更与何人说？(好景 一作：美景)
</poetry_comments></item>
<item><poetry_name>江城子·密州出猎</poetry_name><author_decade>宋代</author_decade><author_name>苏轼</author_name><poetry_comments>
老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。酒酣胸胆尚开张，鬓微霜，又何妨！持节云中，何日遣冯唐？会挽雕弓如满月，西北望，射天狼。
</poetry_comments></item>
<item><poetry_name>秋夕</poetry_name><author_decade>唐代</author_decade><author_name>杜牧</author_name><poetry_comments>
银烛秋光冷画屏，轻罗小扇扑流萤。天阶夜色凉如水，卧看牵牛织女星。(天阶 一作：天街；卧看 一作：坐看)
</poetry_comments></item>
<item><poetry_name>浣溪沙·一曲新词酒一杯</poetry_name><author_decade>宋代</author_decade><author_name>晏殊</author_name><poetry_comments>
一曲新词酒一杯，去年天气旧亭台。夕阳西下几时回？无可奈何花落去，似曾相识燕归来。小园香径独徘徊。
</poetry_comments></item>
<item><poetry_name>望庐山瀑布</poetry_name><author_decade>唐代</author_decade><author_name>李白</author_name><poetry_comments>
日照香炉生紫烟，遥看瀑布挂前川。飞流直下三千尺，疑是银河落九天。
</poetry_comments></item>
<item><poetry_name>使至塞上</poetry_name><author_decade>唐代</author_decade><author_name>王维</author_name><poetry_comments>
单车欲问边，属国过居延。征蓬出汉塞，归雁入胡天。大漠孤烟直，长河落日圆。萧关逢候骑，都护在燕然。
</poetry_comments></item>
<item><poetry_name>生于忧患，死于安乐</poetry_name><author_decade>先秦</author_decade><author_name>孟子及其弟子</author_name><poetry_comments>
　　舜发于畎亩之中，傅说举于版筑之间，胶鬲举于鱼盐之中，管夷吾举于士，孙叔敖举于海，百里奚举于市。
　　故天将降大任于是人也，必先苦其心志，劳其筋骨，饿其体肤，空乏其身，行拂乱其所为，所以动心忍性，曾益其所不能。(是人 一作：斯人)
　　人恒过，然后能改；困于心，衡于虑，而后作；征于色，发于声，而后喻。入则无法家拂士，出则无敌国外患者，国恒亡。
　　然后知生于忧患而死于安乐也。
</poetry_comments></item>
<item><poetry_name>短歌行</poetry_name><author_decade>两汉</author_decade><author_name>曹操</author_name><poetry_comments>
对酒当歌，人生几何！譬如朝露，去日苦多。慨当以慷，忧思难忘。何以解忧？唯有杜康。青青子衿，悠悠我心。但为君故，沉吟至今。呦呦鹿鸣，食野之苹。我有嘉宾，鼓瑟吹笙。明明如月，何时可掇？忧从中来，不可断绝。越陌度阡，枉用相存。契阔谈讌，心念旧恩。(谈讌 一作：谈宴)月明星稀，乌鹊南飞。绕树三匝，何枝可依？山不厌高，海不厌深。周公吐哺，天下归心。(海 一作：水)
</poetry_comments></item>
<item><poetry_name>过故人庄</poetry_name><author_decade>唐代</author_decade><author_name>孟浩然</author_name><poetry_comments>
故人具鸡黍，邀我至田家。绿树村边合，青山郭外斜。开轩面场圃，把酒话桑麻。待到重阳日，还来就菊花。
</poetry_comments></item>
<item><poetry_name>前出师表</poetry_name><author_decade>两汉</author_decade><author_name>诸葛亮</author_name><poetry_comments>
　　先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。
　　宫中府中，俱为一体；陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理；不宜偏私，使内外异法也。
　　侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下：愚以为宫中之事，事无大小，悉以咨之，然后施行，必能裨补阙漏，有所广益。
　　将军向宠，性行淑均，晓畅军事，试用于昔日，先帝称之曰“能”，是以众议举宠为督：愚以为营中之事，悉以咨之，必能使行阵和睦，优劣得所。
　　亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之、信之，则汉室之隆，可计日而待也。
　　臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间：尔来二十有一年矣。
　　先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明；故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。
　　愿陛下托臣以讨贼兴复之效，不效，则治臣之罪，以告先帝之灵。若无兴德之言，则责攸之、祎、允等之慢，以彰其咎；陛下亦宜自谋，以咨诹善道，察纳雅言，深追先帝遗诏。臣不胜受恩感激。
　　今当远离，临表涕零，不知所言。
</poetry_comments></item>
<item><poetry_name>九月九日忆山东兄弟</poetry_name><author_decade>唐代</author_decade><author_name>王维</author_name><poetry_comments>
独在异乡为异客，每逢佳节倍思亲。遥知兄弟登高处，遍插茱萸少一人。
</poetry_comments></item>
<item><poetry_name>孙权劝学</poetry_name><author_decade>宋代</author_decade><author_name>司马光 撰</author_name><poetry_comments>
　　初，权谓吕蒙曰：“卿今当涂掌事，不可不学！”蒙辞以军中多务。权曰：“孤岂欲卿治经为博士邪?但当涉猎，见往事耳。卿言多务，孰若孤？孤常读书，自以为大有所益。”蒙乃始就学。及鲁肃过寻阳，与蒙论议，大惊曰：“卿今者才略，非复吴下阿蒙！”蒙曰：“士别三日，即更刮目相待，大兄何见事之晚乎！”肃遂拜蒙母，结友而别。
</poetry_comments></item>
<item><poetry_name>五柳先生传</poetry_name><author_decade>魏晋</author_decade><author_name>陶渊明</author_name><poetry_comments>
　　先生不知何许人也，亦不详其姓字，宅边有五柳树，因以为号焉。闲静少言，不慕荣利。好读书，不求甚解；每有会意，便欣然忘食。性嗜酒，家贫不能常得。亲旧知其如此，或置酒而招之；造饮辄尽，期在必醉。既醉而退，曾不吝情去留。环堵萧然，不蔽风日；短褐穿结，箪瓢屡空，晏如也。常著文章自娱，颇示己志。忘怀得失，以此自终。
　　赞曰：黔娄之妻有言：“不戚戚于贫贱，不汲汲于富贵。”其言兹若人之俦乎？衔觞赋诗，以乐其志，无怀氏之民欤？葛天氏之民欤？
</poetry_comments></item>
<item><poetry_name>鱼我所欲也</poetry_name><author_decade>先秦</author_decade><author_name>孟子及其弟子</author_name><poetry_comments>
　　鱼，我所欲也；熊掌，亦我所欲也，二者不可得兼，舍鱼而取熊掌者也。生，亦我所欲也；义，亦我所欲也。二者不可得兼，舍生而取义者也。生亦我所欲，所欲有甚于生者，故不为苟得也。死亦我所恶，所恶有甚于死者，故患有所不辟也。如使人之所欲莫甚于生，则凡可以得生者何不用也。使人之所恶莫甚于死者，则凡可以辟患者何不为也！由是则生而有不用也；由是则可以辟患而有不为也。是故所欲有甚于生者，所恶有甚于死者。非独贤者有是心也，人皆有之，贤者能勿丧耳。
　　一箪食，一豆羹，得之则生，弗得则死。呼尔而与之，行道之人弗受；蹴尔而与之，乞人不屑也。
　　万钟则不辩礼义而受之，万钟于我何加焉！为宫室之美，妻妾之奉，所识穷乏者得我与？乡为身死而不受，今为宫室之美为之；乡为身死而不受，今为妻妾之奉为之；乡为身死而不受，今为所识穷乏者得我而为之：是亦不可以已乎？此之谓失其本心。
　　(欤 通 与；乡 通 向；辟 通 避)
</poetry_comments></item>
<item><poetry_name>如梦令·常记溪亭日暮</poetry_name><author_decade>宋代</author_decade><author_name>李清照</author_name><poetry_comments>
常记溪亭日暮，沉醉不知归路。兴尽晚回舟，误入藕花深处。争渡，争渡，惊起一滩鸥鹭。
</poetry_comments></item>
<item><poetry_name>晓出净慈寺送林子方</poetry_name><author_decade>宋代</author_decade><author_name>杨万里</author_name><poetry_comments>
毕竟西湖六月中，风光不与四时同。接天莲叶无穷碧，映日荷花别样红。
</poetry_comments></item>
<item><poetry_name>七步诗</poetry_name><author_decade>两汉</author_decade><author_name>曹植</author_name><poetry_comments>
煮豆燃豆萁，豆在釜中泣。本是同根生，相煎何太急？（版本一）
煮豆持作羹，漉菽以为汁。(菽 一作：豉)萁在釜下燃，豆在釜中泣。本自同根生，相煎何太急？（版本二）
</poetry_comments></item>
<item><poetry_name>湖心亭看雪</poetry_name><author_decade>明代</author_decade><author_name>张岱</author_name><poetry_comments>
　　崇祯五年十二月，余住西湖。大雪三日，湖中人鸟声俱绝。是日更定矣，余拏一小舟，拥毳衣炉火，独往湖心亭看雪。雾凇沆砀，天与云与山与水，上下一白。湖上影子，惟长堤一痕、湖心亭一点、与余舟一芥、舟中人两三粒而已。(余拏 一作：余挐)
　　到亭上，有两人铺毡对坐，一童子烧酒炉正沸。见余，大喜曰：“湖中焉得更有此人！”拉余同饮。余强饮三大白而别。问其姓氏，是金陵人，客此。及下船，舟子喃喃曰：“莫说相公痴，更有痴似相公者！”
</poetry_comments></item>
<item><poetry_name>口技</poetry_name><author_decade>清代</author_decade><author_name>林嗣环</author_name><poetry_comments>
　　京中有善口技者。会宾客大宴，于厅事之东北角，施八尺屏障，口技人坐屏障中，一桌、一椅、一扇、一抚尺而已。众宾团坐。少顷，但闻屏障中抚尺一下，满坐寂然，无敢哗者。
　　遥闻深巷中犬吠，便有妇人惊觉欠伸，其夫呓语。既而儿醒，大啼。夫亦醒。妇抚儿乳，儿含乳啼，妇拍而呜之。又一大儿醒，絮絮不止。当是时，妇手拍儿声，口中呜声，儿含乳啼声，大儿初醒声，夫叱大儿声，一时齐发，众妙毕备。满坐宾客无不伸颈，侧目，微笑，默叹，以为妙绝。
　　未几，夫齁声起，妇拍儿亦渐拍渐止。微闻有鼠作作索索，盆器倾侧，妇梦中咳嗽。宾客意少舒，稍稍正坐。
　　忽一人大呼：“火起”，夫起大呼，妇亦起大呼。两儿齐哭。俄而百千人大呼，百千儿哭，百千犬吠。中间力拉崩倒之声，火爆声，呼呼风声，百千齐作；又夹百千求救声，曳屋许许声，抢夺声，泼水声。凡所应有，无所不有。虽人有百手，手有百指，不能指其一端；人有百口，口有百舌，不能名其一处也。于是宾客无不变色离席，奋袖出臂，两股战战，几欲先走。
　　忽然抚尺一下，群响毕绝。撤屏视之，一人、一桌、一椅、一扇、一抚尺而已。
</poetry_comments></item>
<item><poetry_name>题西林壁</poetry_name><author_decade>宋代</author_decade><author_name>苏轼</author_name><poetry_comments>
横看成岭侧成峰，远近高低各不同。不识庐山真面目，只缘身在此山中。
</poetry_comments></item>
<item><poetry_name>己亥杂诗·其五</poetry_name><author_decade>清代</author_decade><author_name>龚自珍</author_name><poetry_comments>
浩荡离愁白日斜，吟鞭东指即天涯。落红不是无情物，化作春泥更护花。
</poetry_comments></item>
<item><poetry_name>泊船瓜洲</poetry_name><author_decade>宋代</author_decade><author_name>王安石</author_name><poetry_comments>
京口瓜洲一水间，钟山只隔数重山。春风又绿江南岸，明月何时照我还？
</poetry_comments></item>
<item><poetry_name>龟虽寿 / 神龟虽寿</poetry_name><author_decade>两汉</author_decade><author_name>曹操</author_name><poetry_comments>
神龟虽寿，犹有竟时。腾蛇乘雾，终为土灰。(腾 一作：螣)老骥伏枥，志在千里。烈士暮年，壮心不已。盈缩之期，不但在天；养怡之福，可得永年。幸甚至哉，歌以咏志。
</poetry_comments></item>
<item><poetry_name>夜雨寄北</poetry_name><author_decade>唐代</author_decade><author_name>李商隐</author_name><poetry_comments>
君问归期未有期，巴山夜雨涨秋池。 何当共剪西窗烛，却话巴山夜雨时。
</poetry_comments></item>
<item><poetry_name>示儿</poetry_name><author_decade>宋代</author_decade><author_name>陆游</author_name><poetry_comments>
死去元知万事空，但悲不见九州同。王师北定中原日，家祭无忘告乃翁。
</poetry_comments></item>
<item><poetry_name>清平乐·村居</poetry_name><author_decade>宋代</author_decade><author_name>辛弃疾</author_name><poetry_comments>
茅檐低小，溪上青青草。醉里吴音相媚好，白发谁家翁媪？大儿锄豆溪东，中儿正织鸡笼。最喜小儿亡赖，溪头卧剥莲蓬。(亡 通：无)
</poetry_comments></item>
<item><poetry_name>记承天寺夜游 / 记承天夜游</poetry_name><author_decade>宋代</author_decade><author_name>苏轼</author_name><poetry_comments>
元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民。怀民亦未寝，相与步于中庭。庭下如积水空明，水中藻荇交横，盖竹柏影也。何夜无月？何处无竹柏？但少闲人如吾两人者耳。
</poetry_comments></item>
<item><poetry_name>次北固山下</poetry_name><author_decade>唐代</author_decade><author_name>王湾</author_name><poetry_comments>
客路青山外，行舟绿水前。(青山外 一作：青山下)潮平两岸阔，风正一帆悬。海日生残夜，江春入旧年。乡书何处达？归雁洛阳边。
</poetry_comments></item>
<item><poetry_name>闻官军收河南河北</poetry_name><author_decade>唐代</author_decade><author_name>杜甫</author_name><poetry_comments>
剑外忽传收蓟北，初闻涕泪满衣裳。却看妻子愁何在，漫卷诗书喜欲狂。白日放歌须纵酒，青春作伴好还乡。即从巴峡穿巫峡，便下襄阳向洛阳。
</poetry_comments></item>
<item><poetry_name>天净沙·秋</poetry_name><author_decade>元代</author_decade><author_name>白朴</author_name><poetry_comments>
孤村落日残霞，轻烟老树寒鸦，一点飞鸿影下。青山绿水，白草红叶黄花。
</poetry_comments></item>
<item><poetry_name>一剪梅·红藕香残玉簟秋</poetry_name><author_decade>宋代</author_decade><author_name>李清照</author_name><poetry_comments>
红藕香残玉簟秋。轻解罗裳，独上兰舟。云中谁寄锦书来，雁字回时，月满西楼。花自飘零水自流。一种相思，两处闲愁。此情无计可消除，才下眉头，却上心头。
</poetry_comments></item>
<item><poetry_name>山中</poetry_name><author_decade>唐代</author_decade><author_name>王维</author_name><poetry_comments>
荆溪白石出，天寒红叶稀。山路元无雨，空翠湿人衣。
</poetry_comments></item>
<item><poetry_name>饮湖上初晴后雨二首·其二</poetry_name><author_decade>宋代</author_decade><author_name>苏轼</author_name><poetry_comments>
水光潋滟晴方好，山色空蒙雨亦奇。(蒙 通：濛)欲把西湖比西子，淡妆浓抹总相宜。(淡妆浓抹 一作：浓妆淡抹)
</poetry_comments></item>
<item><poetry_name>凉州词二首·其一</poetry_name><author_decade>唐代</author_decade><author_name>王翰</author_name><poetry_comments>
葡萄美酒夜光杯，欲饮琵琶马上催。醉卧沙场君莫笑，古来征战几人回？
</poetry_comments></item>
<item><poetry_name>赠汪伦</poetry_name><author_decade>唐代</author_decade><author_name>李白</author_name><poetry_comments>
李白乘舟将欲行，忽闻岸上踏歌声。桃花潭水深千尺，不及汪伦送我情。 
</poetry_comments></item>
<item><poetry_name>墨梅</poetry_name><author_decade>元代</author_decade><author_name>王冕</author_name><poetry_comments>
吾家洗砚池头树，个个花开淡墨痕。不要人夸好颜色，只流清气满乾坤。(版本一)
我家洗砚池边树，朵朵花开淡墨痕。不要人夸颜色好，只留清气满乾坤。(版本二)
</poetry_comments></item>
<item><poetry_name>长歌行</poetry_name><author_decade>两汉</author_decade><author_name>佚名</author_name><poetry_comments>
青青园中葵，朝露待日晞。阳春布德泽，万物生光辉。常恐秋节至，焜黄华叶衰。百川东到海，何时复西归？少壮不努力，老大徒伤悲！
</poetry_comments></item>
<item><poetry_name>月夜 / 夜月</poetry_name><author_decade>唐代</author_decade><author_name>刘方平</author_name><poetry_comments>
更深月色半人家，北斗阑干南斗斜。 今夜偏知春气暖，虫声新透绿窗纱。
</poetry_comments></item>
<item><poetry_name>送友人</poetry_name><author_decade>唐代</author_decade><author_name>李白</author_name><poetry_comments>
青山横北郭，白水绕东城。此地一为别，孤蓬万里征。浮云游子意，落日故人情。挥手自兹去，萧萧班马鸣。
</poetry_comments></item>
<item><poetry_name>春雪</poetry_name><author_decade>唐代</author_decade><author_name>韩愈</author_name><poetry_comments>
新年都未有芳华，二月初惊见草芽。 白雪却嫌春色晚，故穿庭树作飞花。
</poetry_comments></item>
<item><poetry_name>邹忌讽齐王纳谏</poetry_name><author_decade>两汉</author_decade><author_name>刘向 撰</author_name><poetry_comments>
　　邹忌修八尺有余，而形貌昳丽。朝服衣冠，窥镜，谓其妻曰：“我孰与城北徐公美？”其妻曰：“君美甚，徐公何能及君也！”城北徐公，齐国之美丽者也。忌不自信，而复问其妾曰：“吾孰与徐公美？”妾曰：“徐公何能及君也！”旦日，客从外来，与坐谈，问之客曰：“吾与徐公孰美？”客曰：“徐公不若君之美也。”明日徐公来，孰视之，自以为不如；窥镜而自视，又弗如远甚。暮寝而思之，曰：“吾妻之美我者，私我也；妾之美我者，畏我也；客之美我者，欲有求于我也。”
　　于是入朝见威王，曰：“臣诚知不如徐公美。臣之妻私臣，臣之妾畏臣，臣之客欲有求于臣，皆以美于徐公。今齐地方千里，百二十城，宫妇左右莫不私王，朝廷之臣莫不畏王，四境之内莫不有求于王：由此观之，王之蔽甚矣。”
　　王曰：“善。”乃下令：“群臣吏民能面刺寡人之过者，受上赏；上书谏寡人者，受中赏；能谤讥于市朝，闻寡人之耳者，受下赏。”令初下，群臣进谏，门庭若市；数月之后，时时而间进；期年之后，虽欲言，无可进者。燕、赵、韩、魏闻之，皆朝于齐.此所谓战胜于朝廷。(谤讥 一作：谤议)
</poetry_comments></item>
<item><poetry_name>核舟记</poetry_name><author_decade>明代</author_decade><author_name>魏学洢</author_name><poetry_comments>
　　明有奇巧人曰王叔远，能以径寸之木，为宫室、器皿 、人物，以至鸟兽、木石，罔不因势象形，各具情态。尝贻余核舟一，盖大苏泛赤壁云。
　　舟首尾长约八分有奇，高可二黍许。中轩敞者为舱，箬篷覆之。旁开小窗，左右各四，共八扇。启窗而观，雕栏相望焉。闭之，则右刻“山高月小，水落石出”，左刻“清风徐来，水波不兴”，石青糁之。(箬篷 一作：篛篷)
　　船头坐三人，中峨冠而多髯者为东坡，佛印居右，鲁直居左。苏、黄共阅一手卷。东坡右手执卷端，左手抚鲁直背。鲁直左手执卷末，右手指卷，如有所语。东坡现右足，鲁直现左足，各微侧，其两膝相比者，各隐卷底衣褶中。佛印绝类弥勒，袒胸露乳，矫首昂视，神情与苏、黄不属。卧右膝，诎右臂支船，而竖其左膝，左臂挂念珠倚之——珠可历历数也。
　　舟尾横卧一楫。楫左右舟子各一人。居右者椎髻仰面，左手倚一衡木，右手攀右趾，若啸呼状。居左者右手执蒲葵扇，左手抚炉，炉上有壶，其人视端容寂，若听茶声然。
　　其船背稍夷，则题名其上，文曰“天启壬戌秋日，虞山王毅叔远甫刻”，细若蚊足，钩画了了，其色墨。又用篆章一，文曰“初平山人”，其色丹。
　　通计一舟，为人五；为窗八；为箬篷，为楫，为炉，为壶，为手卷，为念珠各一；对联、题名并篆文，为字共三十有四；而计其长曾不盈寸。盖简桃核修狭者为之。嘻，技亦灵怪矣哉！
</poetry_comments></item>
<item><poetry_name>送杜少府之任蜀州 / 送杜少府之任蜀川</poetry_name><author_decade>唐代</author_decade><author_name>王勃</author_name><poetry_comments>
城阙辅三秦，风烟望五津。与君离别意，同是宦游人。海内存知己，天涯若比邻。无为在歧路，儿女共沾巾。
</poetry_comments></item>
<item><poetry_name>木兰词·拟古决绝词柬友</poetry_name><author_decade>清代</author_decade><author_name>纳兰性德</author_name><poetry_comments>
人生若只如初见，何事秋风悲画扇。等闲变却故人心，却道故人心易变。(一作：却道故心人易变)骊山语罢清宵半，泪雨霖铃终不怨。(一作：泪雨零 / 夜雨霖)何如薄幸锦衣郎，比翼连枝当日愿。
</poetry_comments></item>
<item><poetry_name>答谢中书书</poetry_name><author_decade>南北朝</author_decade><author_name>陶弘景</author_name><poetry_comments>
　　山川之美，古来共谈。高峰入云，清流见底。两岸石壁，五色交辉。青林翠竹，四时俱备。晓雾将歇，猿鸟乱鸣；夕日欲颓，沉鳞竞跃。实是欲界之仙都。自康乐以来，未复有能与其奇者。(夕日 一作：阳)
</poetry_comments></item>
<item><poetry_name>秋思</poetry_name><author_decade>唐代</author_decade><author_name>张籍</author_name><poetry_comments>
洛阳城里见秋风，欲作家书意万重。复恐匆匆说不尽，行人临发又开封。
</poetry_comments></item>
<item><poetry_name>闻王昌龄左迁龙标遥有此寄</poetry_name><author_decade>唐代</author_decade><author_name>李白</author_name><poetry_comments>
杨花落尽子规啼，闻道龙标过五溪。我寄愁心与明月，随风直到夜郎西。(随风 一作：随君)
</poetry_comments></item>
<item><poetry_name>望月怀远 / 望月怀古</poetry_name><author_decade>唐代</author_decade><author_name>张九龄</author_name><poetry_comments>
海上生明月，天涯共此时。情人怨遥夜，竟夕起相思。灭烛怜光满，披衣觉露滋。不堪盈手赠，还寝梦佳期。
</poetry_comments></item>
<item><poetry_name>酬乐天扬州初逢席上见赠</poetry_name><author_decade>唐代</author_decade><author_name>刘禹锡</author_name><poetry_comments>
巴山楚水凄凉地，二十三年弃置身。怀旧空吟闻笛赋，到乡翻似烂柯人。沉舟侧畔千帆过，病树前头万木春。今日听君歌一曲，暂凭杯酒长精神。
</poetry_comments></item>
<item><poetry_name>石壕吏</poetry_name><author_decade>唐代</author_decade><author_name>杜甫</author_name><poetry_comments>
暮投石壕村，有吏夜捉人。老翁逾墙走，老妇出门看。吏呼一何怒，妇啼一何苦。听妇前致词，三男邺城戍。一男附书至，二男新战死。存者且偷生，死者长已矣。室中更无人，惟有乳下孙。有孙母未去，出入无完裙。老妪力虽衰，请从吏夜归。急应河阳役，犹得备晨炊。夜久语声绝，如闻泣幽咽。天明登前途，独与老翁别。
</poetry_comments></item>
<item><poetry_name>草 / 赋得古原草送别</poetry_name><author_decade>唐代</author_decade><author_name>白居易</author_name><poetry_comments>
离离原上草，一岁一枯荣。野火烧不尽，春风吹又生。远芳侵古道，晴翠接荒城。又送王孙去，萋萋满别情。
</poetry_comments></item>
<item><poetry_name>饮酒·其五</poetry_name><author_decade>魏晋</author_decade><author_name>陶渊明</author_name><poetry_comments>
结庐在人境，而无车马喧。问君何能尔？心远地自偏。采菊东篱下，悠然见南山。山气日夕佳，飞鸟相与还。此中有真意，欲辨已忘言。
</poetry_comments></item>
<item><poetry_name>蜀道难</poetry_name><author_decade>唐代</author_decade><author_name>李白</author_name><poetry_comments>
噫吁嚱，危乎高哉！蜀道之难，难于上青天！蚕丛及鱼凫，开国何茫然！尔来四万八千岁，不与秦塞通人烟。西当太白有鸟道，可以横绝峨眉巅。地崩山摧壮士死，然后天梯石栈相钩连。上有六龙回日之高标，下有冲波逆折之回川。黄鹤之飞尚不得过，猿猱欲度愁攀援。(攀援 一作：攀缘)青泥何盘盘，百步九折萦岩峦。扪参历井仰胁息，以手抚膺坐长叹。问君西游何时还？畏途巉岩不可攀。但见悲鸟号古木，雄飞雌从绕林间。又闻子规啼夜月，愁空山。蜀道之难,难于上青天，使人听此凋朱颜！连峰去天不盈尺，枯松倒挂倚绝壁。飞湍瀑流争喧豗，砯崖转石万壑雷。其险也如此，嗟尔远道之人胡为乎来哉！(也如此 一作：也若此)剑阁峥嵘而崔嵬，一夫当关，万夫莫开。所守或匪亲，化为狼与豺。朝避猛虎，夕避长蛇；磨牙吮血，杀人如麻。锦城虽云乐，不如早还家。蜀道之难,难于上青天，侧身西望长咨嗟！
</poetry_comments></item>
<item><poetry_name>黄鹤楼 / 登黄鹤楼</poetry_name><author_decade>唐代</author_decade><author_name>崔颢</author_name><poetry_comments>
昔人已乘黄鹤去，此地空余黄鹤楼。黄鹤一去不复返，白云千载空悠悠。晴川历历汉阳树，芳草萋萋鹦鹉洲。日暮乡关何处是？烟波江上使人愁。
</poetry_comments></item>
<item><poetry_name>望天门山</poetry_name><author_decade>唐代</author_decade><author_name>李白</author_name><poetry_comments>
天门中断楚江开，碧水东流至此回。两岸青山相对出，孤帆一片日边来。
</poetry_comments></item>
<item><poetry_name>石灰吟</poetry_name><author_decade>明代</author_decade><author_name>于谦</author_name><poetry_comments>
千锤万凿出深山，烈火焚烧若等闲。粉骨碎身全不怕，要留清白在人间。
(一作：千锤万击出深山 / 千鎚万击出深山)(一作：粉骨碎身全不惜 / 粉身碎骨浑不怕 / 粉身碎骨全不怕)
</poetry_comments></item>
<item><poetry_name>长相思·山一程</poetry_name><author_decade>清代</author_decade><author_name>纳兰性德</author_name><poetry_comments>
山一程，水一程，身向榆关那畔行，夜深千帐灯。风一更，雪一更，聒碎乡心梦不成，故园无此声。
</poetry_comments></item>
<item><poetry_name>天净沙·春</poetry_name><author_decade>元代</author_decade><author_name>白朴</author_name><poetry_comments>
春山暖日和风，阑干楼阁帘栊，杨柳秋千院中。啼莺舞燕，小桥流水飞红。
</poetry_comments></item>
<item><poetry_name>如梦令·昨夜雨疏风骤</poetry_name><author_decade>宋代</author_decade><author_name>李清照</author_name><poetry_comments>
昨夜雨疏风骤，浓睡不消残酒。试问卷帘人，却道海棠依旧。知否，知否？应是绿肥红瘦。
</poetry_comments></item>
<item><poetry_name>南乡子·登京口北固亭有怀</poetry_name><author_decade>宋代</author_decade><author_name>辛弃疾</author_name><poetry_comments>
何处望神州？满眼风光北固楼。千古兴亡多少事？悠悠。不尽长江滚滚流。年少万兜鍪，坐断东南战未休。天下英雄谁敌手？曹刘。生子当如孙仲谋。
</poetry_comments></item>
<item><poetry_name>三五七言 / 秋风词</poetry_name><author_decade>唐代</author_decade><author_name>李白</author_name><poetry_comments>
秋风清，秋月明，落叶聚还散，寒鸦栖复惊。相思相见知何日？此时此夜难为情！入我相思门，知我相思苦。长相思兮长相忆，短相思兮无穷极。早知如此绊人心，何如当初莫相识。
</poetry_comments></item>
<item><poetry_name>竹石</poetry_name><author_decade>清代</author_decade><author_name>郑燮</author_name><poetry_comments>
咬定青山不放松，立根原在破岩中。千磨万击还坚劲，任尔东西南北风。(坚劲 一作：韧)
</poetry_comments></item>
<item><poetry_name>忆江南·江南好</poetry_name><author_decade>唐代</author_decade><author_name>白居易</author_name><poetry_comments>
江南好，风景旧曾谙。日出江花红胜火，春来江水绿如蓝。能不忆江南？
</poetry_comments></item>
<item><poetry_name>离骚</poetry_name><author_decade>先秦</author_decade><author_name>屈原</author_name><poetry_comments>
帝高阳之苗裔兮，朕皇考曰伯庸。摄提贞于孟陬兮，惟庚寅吾以降。皇览揆余初度兮，肇锡余以嘉名：名余曰正则兮，字余曰灵均。纷吾既有此内美兮，又重之以修能。扈江离与辟芷兮，纫秋兰以为佩。汩余若将不及兮，恐年岁之不吾与。朝搴阰之木兰兮，夕揽洲之宿莽。日月忽其不淹兮，春与秋其代序。惟草木之零落兮，恐美人之迟暮。(惟 通：唯)不抚壮而弃秽兮，何不改乎此度?乘骐骥以驰骋兮，来吾道夫先路！昔三后之纯粹兮，固众芳之所在。杂申椒与菌桂兮，岂惟纫夫蕙茝！彼尧、舜之耿介兮，既遵道而得路。何桀纣之猖披兮，夫惟捷径以窘步。惟夫党人之偷乐兮，路幽昧以险隘。岂余身之殚殃兮，恐皇舆之败绩！忽奔走以先后兮，及前王之踵武。荃不查余之中情兮，反信谗而齌怒。余固知謇謇之为患兮，忍而不能舍也。指九天以为正兮，夫惟灵修之故也。曰黄昏以为期兮，羌中道而改路！初既与余成言兮，后悔遁而有他。余既不难夫离别兮，伤灵修之数化。余既滋兰之九畹兮，又树蕙之百亩。畦留夷与揭车兮，杂杜衡与芳芷。冀枝叶之峻茂兮，愿俟时乎吾将刈。虽萎绝其亦何伤兮，哀众芳之芜秽。众皆竞进以贪婪兮，凭不厌乎求索。羌内恕己以量人兮，各兴心而嫉妒。忽驰骛以追逐兮，非余心之所急。老冉冉其将至兮，恐修名之不立。朝饮木兰之坠露兮，夕餐秋菊之落英。苟余情其信姱以练要兮，长顑颔亦何伤。掔木根以结茝兮，贯薜荔之落蕊。矫菌桂以纫蕙兮，索胡绳之纚纚。謇吾法夫前修兮，非世俗之所服。虽不周于今之人兮，愿依彭咸之遗则。长太息以掩涕兮，哀民生之多艰。余虽好修姱以鞿羁兮，謇朝谇而夕替。既替余以蕙纕兮，又申之以揽茝。亦余心之所善兮，虽九死其犹未悔。怨灵修之浩荡兮，终不察夫民心。众女嫉余之蛾眉兮，谣诼谓余以善淫。固时俗之工巧兮，偭规矩而改错。背绳墨以追曲兮，竞周容以为度。忳郁邑余侘傺兮，吾独穷困乎此时也。宁溘死以流亡兮，余不忍为此态也。鸷鸟之不群兮，自前世而固然。何方圜之能周兮，夫孰异道而相安？屈心而抑志兮，忍尤而攘诟。伏清白以死直兮，固前圣之所厚。悔相道之不察兮，延伫乎吾将反。回朕车以复路兮，及行迷之未远。步余马于兰皋兮，驰椒丘且焉止息。进不入以离尤兮，退将复修吾初服。制芰荷以为衣兮，集芙蓉以为裳。不吾知其亦已兮，苟余情其信芳。高余冠之岌岌兮，长余佩之陆离。芳与泽其杂糅兮，唯昭质其犹未亏。忽反顾以游目兮，将往观乎四荒。佩缤纷其繁饰兮，芳菲菲其弥章。民生各有所乐兮，余独好修以为常。虽体解吾犹未变兮，岂余心之可惩。女嬃之婵媛兮，申申其詈予，曰：「鲧婞直以亡身兮，终然夭乎羽之野。汝何博謇而好修兮，纷独有此姱节？薋菉葹以盈室兮，判独离而不服。」众不可户说兮，孰云察余之中情？世并举而好朋兮，夫何茕独而不予听？依前圣以节中兮，喟凭心而历兹。济沅、湘以南征兮，就重华而敶词：启《九辩》与《九歌》兮，夏康娱以自纵。不顾难以图后兮，五子用失乎家衖。羿淫游以佚畋兮，又好射夫封狐。固乱流其鲜终兮，浞又贪夫厥家。浇身被服强圉兮，纵欲而不忍。日康娱而自忘兮，厥首用夫颠陨。夏桀之常违兮，乃遂焉而逢殃。后辛之菹醢兮，殷宗用而不长。汤、禹俨而祗敬兮，周论道而莫差。举贤才而授能兮，循绳墨而不颇。皇天无私阿兮，览民德焉错辅。夫维圣哲以茂行兮，苟得用此下土。瞻前而顾后兮，相观民之计极。夫孰非义而可用兮？孰非善而可服？阽余身而危死兮，览余初其犹未悔。不量凿而正枘兮，固前修以菹醢。曾歔欷余郁邑兮，哀朕时之不当。揽茹蕙以掩涕兮，沾余襟之浪浪。跪敷衽以陈辞兮，耿吾既得此中正。驷玉虬以桀鹥兮，溘埃风余上征。朝发轫于苍梧兮，夕余至乎县圃。欲少留此灵琐兮，日忽忽其将暮。吾令羲和弭节兮，望崦嵫而勿迫。路漫漫其修远兮，吾将上下而求索。饮余马于咸池兮，总余辔乎扶桑。折若木以拂日兮，聊逍遥以相羊。前望舒使先驱兮，后飞廉使奔属。鸾皇为余先戒兮，雷师告余以未具。吾令凤鸟飞腾兮，继之以日夜。飘风屯其相离兮，帅云霓而来御。纷总总其离合兮，斑陆离其上下。吾令帝阍开关兮，倚阊阖而望予。时暧暧其将罢兮，结幽兰而延伫。世溷浊而不分兮，好蔽美而嫉妒。朝吾将济于白水兮，登阆风而绁马。忽反顾以流涕兮，哀高丘之无女。溘吾游此春宫兮，折琼枝以继佩。及荣华之未落兮，相下女之可诒。吾令丰隆乘云兮，求宓妃之所在。解佩纕以结言兮，吾令謇修以为理。纷总总其离合兮，忽纬繣其难迁。夕归次于穷石兮，朝濯发乎洧盘。保厥美以骄傲兮，日康娱以淫游。虽信美而无礼兮，来违弃而改求。览相观于四极兮，周流乎天余乃下。望瑶台之偃蹇兮，见有娀之佚女。吾令鸩为媒兮，鸩告余以不好。雄鸠之鸣逝兮，余犹恶其佻巧。心犹豫而狐疑兮，欲自适而不可。凤皇既受诒兮，恐高辛之先我。欲远集而无所止兮，聊浮游以逍遥。及少康之未家兮，留有虞之二姚。理弱而媒拙兮，恐导言之不固。世溷浊而嫉贤兮，好蔽美而称恶。闺中既以邃远兮，哲王又不寤。怀朕情而不发兮，余焉能忍而与此终古？索琼茅以筳篿兮，命灵氛为余占之。曰：「两美其必合兮，孰信修而慕之？思九州之博大兮，岂惟是其有女？」曰：「勉远逝而无狐疑兮，孰求美而释女？何所独无芳草兮，尔何怀乎故宇？」世幽昧以昡曜兮，孰云察余之善恶？民好恶其不同兮，惟此党人其独异！户服艾以盈要兮，谓幽兰其不可佩。览察草木其犹未得兮，岂珵美之能当？苏粪壤以充祎兮，谓申椒其不芳。欲从灵氛之吉占兮，心犹豫而狐疑。巫咸将夕降兮，怀椒糈而要之。百神翳其备降兮，九疑缤其并迎。皇剡剡其扬灵兮，告余以吉故。曰：「勉升降以上下兮，求矩矱之所同。汤、禹俨而求合兮，挚、咎繇而能调。苟中情其好修兮，又何必用夫行媒？说操筑于傅岩兮，武丁用而不疑。吕望之鼓刀兮，遭周文而得举。宁戚之讴歌兮，齐桓闻以该辅。及年岁之未晏兮，时亦犹其未央。恐鹈鴃之先鸣兮，使夫百草为之不芳。」何琼佩之偃蹇兮，众薆然而蔽之。惟此党人之不谅兮，恐嫉妒而折之。时缤纷其变易兮，又何可以淹留？兰芷变而不芳兮，荃蕙化而为茅。何昔日之芳草兮，今直为此萧艾也？岂其有他故兮，莫好修之害也！余以兰为可恃兮，羌无实而容长。委厥美以从俗兮，苟得列乎众芳。椒专佞以慢慆兮，樧又欲充夫佩帏。既干进而务入兮，又何芳之能祗？固时俗之流从兮，又孰能无变化？览椒兰其若兹兮，又况揭车与江离？惟兹佩之可贵兮，委厥美而历兹。芳菲菲而难亏兮，芬至今犹未沬。和调度以自娱兮，聊浮游而求女。及余饰之方壮兮，周流观乎上下。灵氛既告余以吉占兮，历吉日乎吾将行。折琼枝以为羞兮，精琼爢以为粻。为余驾飞龙兮，杂瑶象以为车。何离心之可同兮？吾将远逝以自疏。邅吾道夫昆仑兮，路修远以周流。扬云霓之晻蔼兮，鸣玉鸾之啾啾。朝发轫于天津兮，夕余至乎西极。凤皇翼其承旗兮，高翱翔之翼翼。忽吾行此流沙兮，遵赤水而容与。麾蛟龙使梁津兮，诏西皇使涉予。路修远以多艰兮，腾众车使径待。路不周以左转兮，指西海以为期。屯余车其千乘兮，齐玉轪而并驰。驾八龙之婉婉兮，载云旗之委蛇。抑志而弭节兮，神高驰之邈邈。奏《九歌》而舞《韶》兮，聊假日以媮乐。陟升皇之赫戏兮，忽临睨夫旧乡。仆夫悲余马怀兮，蜷局顾而不行。乱曰：已矣哉！国无人莫我知兮，又何怀乎故都！既莫足与为美政兮，吾将从彭咸之所居！
</poetry_comments></item>
<item><poetry_name>永遇乐·京口北固亭怀古</poetry_name><author_decade>宋代</author_decade><author_name>辛弃疾</author_name><poetry_comments>
千古江山，英雄无觅，孙仲谋处。舞榭歌台，风流总被雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问，廉颇老矣，尚能饭否？
</poetry_comments></item>
<item><poetry_name>大道之行也</poetry_name><author_decade>先秦</author_decade><author_name>佚名</author_name><poetry_comments>
　　大道之行也，天下为公，选贤与能，讲信修睦。故人不独亲其亲，不独子其子，使老有所终，壮有所用，幼有所长，矜、寡、孤、独、废疾者皆有所养，男有分，女有归。货恶其弃于地也，不必藏于己；力恶其不出于身也，不必为己。是故谋闭而不兴，盗窃乱贼而不作，故外户而不闭，是谓大同。(矜 同：鳏)
</poetry_comments></item>
<item><poetry_name>渭城曲 / 送元二使安西</poetry_name><author_decade>唐代</author_decade><author_name>王维</author_name><poetry_comments>
渭城朝雨浥轻尘，客舍青青柳色新。(一作：客舍依依杨柳春)劝君更尽一杯酒，西出阳关无故人。
</poetry_comments></item>
<item><poetry_name>鹊桥仙·纤云弄巧</poetry_name><author_decade>宋代</author_decade><author_name>秦观</author_name><poetry_comments>
纤云弄巧，飞星传恨，银汉迢迢暗度。金风玉露一相逢，便胜却人间无数。(度 通：渡)柔情似水，佳期如梦，忍顾鹊桥归路。两情若是久长时，又岂在朝朝暮暮。
</poetry_comments></item>
<item><poetry_name>定风波·莫听穿林打叶声</poetry_name><author_decade>宋代</author_decade><author_name>苏轼</author_name><poetry_comments>
三月七日，沙湖道中遇雨。雨具先去，同行皆狼狈，余独不觉，已而遂晴，故作此词。
莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。
</poetry_comments></item>
<item><poetry_name>出塞二首·其一</poetry_name><author_decade>唐代</author_decade><author_name>王昌龄</author_name><poetry_comments>
秦时明月汉时关，万里长征人未还。但使龙城飞将在，不教胡马度阴山。
</poetry_comments></item>
<item><poetry_name>蝶恋花·伫倚危楼风细细</poetry_name><author_decade>宋代</author_decade><author_name>柳永</author_name><poetry_comments>
伫倚危楼风细细，望极春愁，黯黯生天际。草色烟光残照里，无言谁会凭阑意。(阑 通 栏)拟把疏狂图一醉，对酒当歌，强乐还无味。衣带渐宽终不悔，为伊消得人憔悴。
</poetry_comments></item>
<item><poetry_name>送东阳马生序(节选)</poetry_name><author_decade>明代</author_decade><author_name>宋濂</author_name><poetry_comments>
　　余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道，又患无硕师、名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。
　　当余之从师也，负箧曳屣，行深山巨谷中，穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则缊袍敝衣处其间，略无慕艳意,以中有足乐者，不知口体之奉不若人也。盖余之勤且艰若此。 
</poetry_comments></item>
<item><poetry_name>卖炭翁</poetry_name><author_decade>唐代</author_decade><author_name>白居易</author_name><poetry_comments>
卖炭翁，伐薪烧炭南山中。满面尘灰烟火色，两鬓苍苍十指黑。卖炭得钱何所营？身上衣裳口中食。可怜身上衣正单，心忧炭贱愿天寒。夜来城外一尺雪，晓驾炭车辗冰辙。牛困人饥日已高，市南门外泥中歇。翩翩两骑来是谁？黄衣使者白衫儿。手把文书口称敕，回车叱牛牵向北。一车炭，千余斤，宫使驱将惜不得。半匹红绡一丈绫，系向牛头充炭直。
</poetry_comments></item>
<item><poetry_name>江南春</poetry_name><author_decade>唐代</author_decade><author_name>杜牧</author_name><poetry_comments>
千里莺啼绿映红，水村山郭酒旗风。 南朝四百八十寺，多少楼台烟雨中。
</poetry_comments></item>
<item><poetry_name>凉州词二首·其一</poetry_name><author_decade>唐代</author_decade><author_name>王之涣</author_name><poetry_comments>
黄河远上白云间，一片孤城万仞山。羌笛何须怨杨柳，春风不度玉门关。
</poetry_comments></item>
<item><poetry_name>两小儿辩日 / 两小儿辩斗</poetry_name><author_decade>先秦</author_decade><author_name>列御寇</author_name><poetry_comments>
孔子东游，见两小儿辩日，问其故。(辩日 一作：辩斗)一儿曰：“我以日始出时去人近，而日中时远也。” 一儿以日初出远，而日中时近也。一儿曰：“日初出大如车盖，及日中则如盘盂，此不为远者小而近者大乎？”一儿曰：“日初出沧沧凉凉，及其日中如探汤，此不为近者热而远者凉乎？”孔子不能决也。两小儿笑曰：“孰为汝多知乎？”
</poetry_comments></item>
<item><poetry_name>竹里馆</poetry_name><author_decade>唐代</author_decade><author_name>王维</author_name><poetry_comments>
独坐幽篁里，弹琴复长啸。深林人不知，明月来相照。
</poetry_comments></item>
<item><poetry_name>观刈麦</poetry_name><author_decade>唐代</author_decade><author_name>白居易</author_name><poetry_comments>
田家少闲月，五月人倍忙。夜来南风起，小麦覆陇黄。妇姑荷箪食，童稚携壶浆，相随饷田去，丁壮在南冈。足蒸暑土气，背灼炎天光，力尽不知热，但惜夏日长。复有贫妇人，抱子在其旁，右手秉遗穗，左臂悬敝筐。听其相顾言，闻者为悲伤。家田输税尽，拾此充饥肠。今我何功德？曾不事农桑。吏禄三百石，岁晏有余粮，念此私自愧，尽日不能忘。
</poetry_comments></item>
<item><poetry_name>渡荆门送别</poetry_name><author_decade>唐代</author_decade><author_name>李白</author_name><poetry_comments>
渡远荆门外，来从楚国游。山随平野尽，江入大荒流。月下飞天镜，云生结海楼。仍怜故乡水，万里送行舟。
</poetry_comments></item>
<item><poetry_name>夏日绝句</poetry_name><author_decade>宋代</author_decade><author_name>李清照</author_name><poetry_comments>
生当作人杰，死亦为鬼雄。至今思项羽，不肯过江东。
</poetry_comments></item>
<item><poetry_name>雪梅·其一</poetry_name><author_decade>宋代</author_decade><author_name>卢梅坡</author_name><poetry_comments>
梅雪争春未肯降，骚人搁笔费评章。梅须逊雪三分白，雪却输梅一段香。
</poetry_comments></item>
<item><poetry_name>醉花阴·薄雾浓云愁永昼</poetry_name><author_decade>宋代</author_decade><author_name>李清照</author_name><poetry_comments>
薄雾浓云愁永昼，瑞脑消金兽。佳节又重阳，玉枕纱橱，半夜凉初透。(橱 通：厨)东篱把酒黄昏后，有暗香盈袖。莫道不销魂，帘卷西风，人比黄花瘦。(人比 一作：人似；销 一作：消)
</poetry_comments></item>
<item><poetry_name>清明</poetry_name><author_decade>宋代</author_decade><author_name>王禹偁</author_name><poetry_comments>
无花无酒过清明，兴味萧然似野僧。昨日邻家乞新火，晓窗分与读书灯。
</poetry_comments></item>
<item><poetry_name>十一月四日风雨大作二首</poetry_name><author_decade>宋代</author_decade><author_name>陆游</author_name><poetry_comments>
风卷江湖雨暗村，四山声作海涛翻。溪柴火软蛮毡暖，我与狸奴不出门。
僵卧孤村不自哀，尚思为国戍轮台。夜阑卧听风吹雨，铁马冰河入梦来。
</poetry_comments></item>
<item><poetry_name>冬夜读书示子聿</poetry_name><author_decade>宋代</author_decade><author_name>陆游</author_name><poetry_comments>
古人学问无遗力，少壮工夫老始成。纸上得来终觉浅，绝知此事要躬行。
</poetry_comments></item>
<item><poetry_name>春晓</poetry_name><author_decade>唐代</author_decade><author_name>孟浩然</author_name><poetry_comments>
春眠不觉晓，处处闻啼鸟。夜来风雨声，花落知多少。
</poetry_comments></item>
<item><poetry_name>月下独酌四首·其一</poetry_name><author_decade>唐代</author_decade><author_name>李白</author_name><poetry_comments>
花间一壶酒，独酌无相亲。举杯邀明月，对影成三人。月既不解饮，影徒随我身。暂伴月将影，行乐须及春。我歌月徘徊，我舞影零乱。醒时同交欢，醉后各分散。(同交欢 一作：相交欢)永结无情游，相期邈云汉。
</poetry_comments></item>
<item><poetry_name>江畔独步寻花·其六</poetry_name><author_decade>唐代</author_decade><author_name>杜甫</author_name><poetry_comments>
黄四娘家花满蹊，千朵万朵压枝低。留连戏蝶时时舞，自在娇莺恰恰啼。
</poetry_comments></item>
<item><poetry_name>锦瑟</poetry_name><author_decade>唐代</author_decade><author_name>李商隐</author_name><poetry_comments>
锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。沧海月明珠有泪，蓝田日暖玉生烟。此情可待成追忆，只是当时已惘然。
</poetry_comments></item>
<item><poetry_name>陈太丘与友期 / 期行</poetry_name><author_decade>南北朝</author_decade><author_name>刘义庆</author_name><poetry_comments>
陈太丘与友期行，期日中，过中不至，太丘舍去，去后乃至。 元方时年七岁，门外戏。客问元方：“尊君在不？”答曰：“待君久不至，已去。”友人便怒：“非人哉！与人期行，相委而去。”元方曰：“君与家君期日中。日中不至，则是无信；对子骂父，则是无礼。”友人惭，下车引之，元方入门不顾。
</poetry_comments></item>
</items><?xml version="1.0" encoding="utf-8"?>
<items>
<item><poetry_name>将进酒</poetry_name><author_decade>唐代</author_decade><poetry_comments>
君不见，黄河之水天上来，奔流到海不复回。君不见，高堂明镜悲白发，朝如青丝暮成雪。人生得意须尽欢，莫使金樽空对月。天生我材必有用，千金散尽还复来。烹羊宰牛且为乐，会须一饮三百杯。岑夫子，丹丘生，将进酒，杯莫停。与君歌一曲，请君为我倾耳听。(倾耳听 一作：侧耳听)钟鼓馔玉不足贵，但愿长醉不复醒。(不足贵 一作：何足贵；不复醒 一作：不愿醒/不用醒)古来圣贤皆寂寞，惟有饮者留其名。(古来 一作：自古；惟 通：唯)陈王昔时宴平乐，斗酒十千恣欢谑。主人何为言少钱，径须沽取对君酌。五花马，千金裘，呼儿将出换美酒，与尔同销万古愁。
</poetry_comments><author_name>李白</author_name></item>
<item><poetry_name>水调歌头·明月几时有</poetry_name><author_decade>宋代</author_decade><poetry_comments>
丙辰中秋，欢饮达旦，大醉，作此篇，兼怀子由。
明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间？(何似 一作：何时；又恐 一作：惟 / 唯恐)转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。(长向 一作：偏向)
</poetry_comments><author_name>苏轼</author_name></item>
<item><poetry_name>桃花源记</poetry_name><author_decade>魏晋</author_decade><poetry_comments>
　　晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷，渔人甚异之。复前行，欲穷其林。
　　林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。
　　见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”(间隔 一作：隔绝)
　　既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。
　　南阳刘子骥，高尚士也，闻之，欣然规往。未果，寻病终，后遂无问津者。
</poetry_comments><author_name>陶渊明</author_name></item>
<item><poetry_name>陋室铭</poetry_name><author_decade>唐代</author_decade><poetry_comments>
山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？
</poetry_comments><author_name>刘禹锡</author_name></item>
<item><poetry_name>爱莲说</poetry_name><author_decade>宋代</author_decade><poetry_comments>
　　水陆草木之花，可爱者甚蕃。晋陶渊明独爱菊。自李唐来，世人甚爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。(甚爱 一作：盛爱)
　　予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人?牡丹之爱，宜乎众矣!
</poetry_comments><author_name>周敦颐</author_name></item>
<item><poetry_name>沁园春·雪</poetry_name><author_decade>近代</author_decade><poetry_comments>
北国风光，千里冰封，万里雪飘。望长城内外，惟余莽莽；大河上下，顿失滔滔。(余 通：馀)山舞银蛇，原驰蜡象，欲与天公试比高。(原驰 原作：原驱)须晴日，看红装素裹，分外妖娆。(红装 一作：银装)江山如此多娇，引无数英雄竞折腰。惜秦皇汉武，略输文采；唐宗宋祖，稍逊风骚。一代天骄，成吉思汗，只识弯弓射大雕。俱往矣，数风流人物，还看今朝。
</poetry_comments><author_name>毛泽东</author_name></item>
<item><poetry_name>满江红·写怀</poetry_name><author_decade>宋代</author_decade><poetry_comments>
怒发冲冠，凭栏处、潇潇雨歇。抬望眼，仰天长啸，壮怀激烈。三十功名尘与土，八千里路云和月。莫等闲，白了少年头，空悲切！(栏 通：阑)靖康耻，犹未雪。臣子恨，何时灭！驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。(壮志 一作：壮士；兰山缺 一作：兰山阙) 
</poetry_comments><author_name>岳飞</author_name></item>
<item><poetry_name>元日</poetry_name><author_decade>宋代</author_decade><poetry_comments>
爆竹声中一岁除，春风送暖入屠苏。千门万户曈曈日，总把新桃换旧符。
</poetry_comments><author_name>王安石</author_name></item>
<item><poetry_name>木兰诗 / 木兰辞</poetry_name><author_decade>南北朝</author_decade><poetry_comments>
　　唧唧复唧唧，木兰当户织。不闻机杼声，惟闻女叹息。(惟闻 通：唯)问女何所思，问女何所忆。女亦无所思，女亦无所忆。昨夜见军帖，可汗大点兵，军书十二卷，卷卷有爷名。阿爷无大儿，木兰无长兄，愿为市鞍马，从此替爷征。(惟闻 通：唯)
　　东市买骏马，西市买鞍鞯，南市买辔头，北市买长鞭。旦辞爷娘去，暮宿黄河边，不闻爷娘唤女声，但闻黄河流水鸣溅溅。旦辞黄河去，暮至黑山头，不闻爷娘唤女声，但闻燕山胡骑鸣啾啾。
　　万里赴戎机，关山度若飞。朔气传金柝，寒光照铁衣。将军百战死，壮士十年归。
　　归来见天子，天子坐明堂。策勋十二转，赏赐百千强。可汗问所欲，木兰不用尚书郎，愿驰千里足，送儿还故乡。(一作：愿借明驼千里足)
　　爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。开我东阁门，坐我西阁床，脱我战时袍，著我旧时裳。当窗理云鬓，对镜帖花黄。出门看火伴，火伴皆惊忙：同行十二年，不知木兰是女郎。（帖 通：贴；惊忙 一作：惶；惶 火伴 通：伙）
　　雄兔脚扑朔，雌兔眼迷离；双兔傍地走，安能辨我是雄雌？
</poetry_comments><author_name>佚名</author_name></item>
<item><poetry_name>春望</poetry_name><author_decade>唐代</author_decade><poetry_comments>
国破山河在，城春草木深。感时花溅泪，恨别鸟惊心。烽火连三月，家书抵万金。白头搔更短，浑欲不胜簪。
</poetry_comments><author_name>杜甫</author_name></item>
</items>